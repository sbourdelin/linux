.. include:: ../disclaimer-ita.rst

:Original: :ref:`Documentation/process/code-of-conflict.rst <process_conflict>`
:Translator: Alessia Mantegazza <amantegazza@vaga.pv.it>

.. _it_process_conflict:

Il codice del conflitto
-----------------------

L'impegno per lo sviluppo del kernel Linux è un processo davvero
personale se paragonato alla modalità "tradizionale" di sviluppo software.
Il vostro codice e le idee dietro ad esso saranno accuratamente revisionate
e spesso ne deriveranno delle osservazioni e delle critiche. La revisione
richiederà, praticamente sempre, dei miglioramenti al codice prima che esso
venga inserito nel kernel. Sappiate che tutto ciò accadrà perchè tutte le
persone coinvolte vogliono veder applicate le migliori soluzioni possibili
per il successo di Linux. Questo metodo di sviluppo ha portato alla creazione
del sistema operativo più solido di sempre, e non vogliamo far nulla che
questo possa diminuire la qualità dei contributi od eventualmente portare ad un
peggioramento dei risultati.

Tuttavia, non è accettabile che qualcuno si senta sfruttato, minacciato o
comunque non a suo agio a causa di questo procedimento. Se così fosse, per
favore contattate la Linux Foundation's Technical Advisory Board,
<tab@lists.linux-foundation.org>, o i singoli membri, e loro si impegneranno
per risolvere il problema al meglio delle loro capacità.
Per maggiori informazioni su chi fa parte del Technical Advisory Board e su
qual'è il loro ruolo, riferitevi al seguente sito:

	- http://www.linuxfoundation.org/projects/linux/tab

In qualità di revisiore del codice, cerca di attenerti ad un comportamento
civile e di restare concentrato sulle problematiche tecniche presenti. Siamo
tutti esseri umani, la frustrazione può causare nervosismi da entrambe le
parti. Cercate di ricordare le parole immortali di Bill e Ted : "Siate
encomiabili tra di voi".
